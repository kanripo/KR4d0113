# -*- mode: mandoku-view; -*-
#+TITLE: 學易集
#+DATE: 2015-08-24 23:54:58.644839
#+PROPERTY: ID KR4d0113
#+PROPERTY: BASEEDITION WYG    
#+PROPERTY: JUAN 目録
<pb:KR4d0113_WYG_002-1a>¶
欽定四庫全書　　　　集部三¶
　學易集目録　　　　　别集類二(宋/)¶
　　巻一¶
　　　賦一首¶
　　　五言古詩二十七首¶
　　巻二¶
　　　五言古詩十九首¶
　　　七言古詩十首¶
<pb:KR4d0113_WYG_002-1b>¶
　　巻三¶
　　　五言律詩四十五首¶
　　　五言排律三首¶
　　　七言律詩三十四首¶
　　巻四¶
　　　五言絶句十八首¶
　　　七言絶句六十三首¶
　　巻五¶
<pb:KR4d0113_WYG_002-2a>¶
　　　表十一首¶
　　　露布二首¶
　　　䇿問七首¶
　　　啓六首¶
　　　書七首¶
　　巻六¶
　　　序十一首¶
　　　記五首¶
<pb:KR4d0113_WYG_002-2b>¶
　　　碑一首¶
　　　贊三首¶
　　　題跋三首¶
　　　銘四首¶
　　巻七¶
　　　傳二首¶
　　　誌銘六首¶
　　巻八¶
<pb:KR4d0113_WYG_002-3a>¶
　　　誌銘十首¶
　　　行狀二首¶
　　　誄一首¶
　　　祭文六首¶
　　　　(臣/)等謹案學易集八巻宋劉跂撰跂字斯立東¶
　　　　光人家於東平尚書右僕射摯之子也宋史附¶
　　　　見摯傳稱其能文章遭黨事為官拓落家居¶
　　　　避禍以夀終而不詳著其仕履惟晁説之景¶
<pb:KR4d0113_WYG_002-3b>¶
　　　　迂生集有所作跂墓誌稱跂登元豐二年進¶
　　　　士初選亳州教授元祐初除曹州州學教授¶
　　　　以雄州防禦推官知江州彭澤縣其後改管¶
　　　　城蘄水所至有政聲復主管成都府永寜觀¶
　　　　政和末以朝奉郎卒所叙生平梗槩頗為詳¶
　　　　悉説之又稱跂晚作學易堂鄉人稱為學易¶
　　　　先生其集名蓋取諸此也紹聖初摯以黨籍¶
　　　　貶新州卒於貶所建中靖國初跂伏闕籲寃¶
<pb:KR4d0113_WYG_002-4a>¶
　　　　得復官昭雪世稱其孝吕本中東萊詩話稱¶
　　　　跂初登科就亳州見劉攽所稱引皆所未知¶
　　　　於是始有意讀書厥後與孫復石介名相埒¶
　　　　蓋其行誼學問均不愧於古人所作古文類¶
　　　　簡勁有法度詩則多作黄庭堅體雖時露生¶
　　　　拗要自落落無凡語江西宗派圖中不列其¶
　　　　名殆以摯為朔黨門户不同歟然淳熙中吕¶
　　　　祖謙奉詔修文鑑多取跂作其辨寃時上執¶
<pb:KR4d0113_WYG_002-4b>¶
　　　　政啟所云晚嵗離騷魂竟招於異域平生精¶
　　　　爽夢猶託於故人者吕本中詩話及王銍四¶
　　　　六話亦均推其𨽻事之工即以文章而論亦¶
　　　　北宋末年卓然一作者矣其集原本二十巻¶
　　　　陳振孫書錄解題謂最初李相之得於跂甥¶
　　　　蔡瞻明紹興間洪邁傳於長樂官舍後施元¶
　　　　之刻板行世宣防宫賦學易堂記世尤傳誦¶
　　　　今元之舊刻久無傳本惟永樂大典内所載¶
<pb:KR4d0113_WYG_002-5a>¶
　　　　跂詩文頗多雖未免有所脱佚而掇拾排次¶
　　　　尚可得十之六七共錄為十有二巻今恭承¶
　　聖訓于刋刻時削去青詞以歸雅正其同天節道¶
　　　　場疏管城縣修獄道場疏供給看經疏北山¶
　　　　塑像疏靈泉修告疏仁欽陞坐疏請崇寧長¶
　　　　老疏以及為其父母舅氏修齋諸疏皆跡涉¶
　　　　異端與青詞相類亦槩為刪除謹重加編次¶
　　　　勒為八巻併敬錄¶
<pb:KR4d0113_WYG_002-5b>¶
　　諭㫖弁諸巻首用昭鑑古斥邪之訓垂萬世擇言¶
　　　　之凖焉乾隆四十六年四月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官　(臣/)　陸　費　墀¶
